鲁迅书话

孙郁

```
    古时序跋之文均为小道，后人未有以此为业者。故章太炎云：“
序记之属，古人所轻。”近来书话盛行，成一时之俏，风尚起矣。余
历数众家，而鲜有提及鲁迅者。今辑《鲁迅书话》一册，引世人一阅，
欲证之于学界。晚清以降，书话家者流，鲁迅乃第一人。先生曾游学
东瀛，得西学之魂，后涉猎金石，校辑野史，倡导木刻，又译介域外
文明，以白话文而名显天下。先生读书之多、之广，为现代一绝，而
书话更巍巍大气：不掉书袋，不迂腐自娱，亦无绅士“雅”态。先生
之文，上究远古，旁及异邦，近逮人生，一言一语，苍然深邃，情致
极焉。其所云有康德、尼采之气，其所爱在弱小之民；读古书而知旧
世之弊，论世道则不畏朝野短长。其文贵于浑厚冷峻，于书卷气杂以
斗士风采。夫鲁迅书话，智者之言、精英之言、人间真言也！无趋古
之调而多人道之声，非西崽气而有东西合璧之神。拒闲适于门外，引
悲慨于书林。“心事浩茫”，“寄意寒星”，立人兴邦之语泽被世人。
夫子之语，洋洋兮多生命哲思，浩浩乎为旷世奇文。读鲁迅之书，而
不阅其书话者，便不解其知识结构，亦难悟其精神真义也。


（《现代书话丛书》简介）
```
----
输入：方舟子